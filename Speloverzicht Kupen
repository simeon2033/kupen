Speloverzicht:
Introductie:
Het doel van het spel is om met de totale waarde van al je kaarten zo ver mogelijk van 14 af te zitten. Ga je over 26 heen, dan heb je je inzet verloren. Kupen kan gespeeld worden door maximaal 4 spelers en 1 dealer. Iedere speler speelt afzonderlijk tegen de dealer en dus niet tegen elkaar. De waardes van de kaarten zijn als volgt: aas is 1 gevolgd door de genummerde kaarten en vervolgens een boer (11), een vrouw (12) en heer (13).

Benodigdheden:
•	1 standaard pak speelkaarten (zonder jokers)
•	5 zes zijdige dobbelstenen

Spelverloop:
Het spel begint met het verdelen van het pak speelkaarten in 3 stapels: stapel 1 bevat kaarten A-4, stapel 2 bevat kaarten 5-9 en stapel 3 kaarten 10-K. Aan het begin van elke ronde bepaalt elke speler eerst hoeveel hij of zij inzet. Vervolgens worden er elke dealronde door de dealer de 5 dobbelstenen gerold waarvan de uitkomst van alle dobbelsten bij elkaar bepaalt van welke stapel er gedeald gaat worden. Maar voordat de dealer dit doet bepalen de spelers eerst of ze nog een kaart willen. Bij een uitkomst van 5-15 wordt er gedeald van stapel 1, bij een uitkomst van 16-19 van stapel 2 en bij een uitkomst van 20-30 van stapel 3. Iedere speler krijgt 1 kaart van die stapel inclusief de dealer. De kaarten van de spelers worden altijd open neergelegd maar dat geldt alleen voor de eerste kaart van de dealer, de rest van de kaarten van de dealer worden gedekt neergelegd. Als alle spelers over 26 heen zijn gegaan of hebben aangegeven dat ze niet nog een kaart willen draait de dealer één voor één zijn kaarten om totdat zijn totaal onder 4 zit (en lager is dan de helft van de spelers) of hoger dan 23 is (en hoger dan de helft van de spelers). Spelers die over 26 zitten of dichter bij 14 dan de dealer, verliezen hun inzet. Spelers die verder van 14 af zitten dan de dealer krijgen hun inzet keer 2.

Speciale spelregels:
Als de eerste 2 kaarten van een speler samen 14 zijn, dan heeft deze speler Kuper en verliest automatisch zijn inzet en mag niet verder spelen. Als de eerste kaart van de speler een aas is (1) of de eerste 2 kaarten samen 26 zijn dan heeft de speler Kupo en krijgt 4 keer zijn of haar inzet. Deze regels gelden ook voor de dealer maar als alle spelers al hebben verloren wint de dealer en hoeft deze zijn kaarten niet te laten zien.

Instructies dealer:
Als dealer ben je verantwoordelijk voor het rollen van de dobbelstenen, het dealen van de kaarten, het schudden van de kaarten en ervoor zorgen dat het casino zo min mogelijk geld verliest. Zoals hiervoor ook al was gezegd draai je als dealer één voor één je kaarten om totdat jouw totaal onder 4 zit (en lager is dan de helft van de spelers) of hoger dan 23 is (en hoger dan de helft van de spelers). Als alle spelers inclusief jijzelf gestopt zijn met kaarten pakken, tel je van iedereen hun totaal op en vergelijk je het met je eigen totaal. Van spelers die verder van 14 afzitten dan jij verdubbel je hun inzet en van spelers met een Kupo verviervoudig je hun inzet. Als jijzelf Kuper hebt, verviervoudig je de inzet van elke speler die geen Kuper had en ook niet over 26 heen is gegaan. Spelers die dezelfde uitkomst qua kaarten hebben als jij (even ver van 14, allebei Kupo of Kuper, of allebei over 26) krijgen hun inzet terug en verliezen en winnen dus niks (Push). Na elke dealronde halveer je de stapel waarvan er gedeald is drie keer om hem te schudden. Na elke volledige speelronde schud je elk deck met een standaard shuffle.
